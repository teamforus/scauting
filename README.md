# Scauting: Introductie
Welkom op GitHub! Dit is de plek waar je alle gegevens kan vinden als je een deelnemer van Scauting bent. Lijkt het je leuk om mee te werken aan onze projecten? Lees dan verder!

## Over Forus
Forus is een jonge Groningse organisatie. We ontwikkelen applicaties voor maatschappelijke doeleinden en verrichten onderzoek naar decentrale technologieën. 
Wij streven ernaar om samen applicaties te ontwerpen en ontwikkelen die we zelf ook graag willen gebruiken. De focus ligt hierbij op efficiëntie, gebruiksgemak en privacy. Momenteel richt ons team zich op de ontwikkeling van Platform Forus en de digitale identiteits applicatie Me. 

_Platform Forus_ is een digitaal platform voor waarde-uitkering. Het doel van het platform is het uitwisselen van waarde onder bepaalde voorwaarden. Een voorbeeld hiervan is de uitgifte van het Meedoenpakket door de gemeente. Het budget waar een inwoner met kind(-eren) recht op heeft kan alleen worden uitgegeven bij winkels die artikelen voor kinderen verkopen. Door aanbieders en inwoners vooraf te valideren is de rechtmatigheid op voorhand vastgesteld. Dit geeft de garantie dat het budget op de juiste manier wordt besteed. _Me_ dient als profiel voor het platform. Het is een app waarmee gebruikers eenvoudig vouchers kunnen beheren. Het platform en de app zijn constant in ontwikkeling. 

Ben je geïnteresseerd in de ontwikkeling van onze producten? Je kunt de code inzien en de voortgang volgen via onze [GitHub-pagina](https://github.com/teamforus). 

## Systeem
We hebben de Meedoen-regeling voor de gemeente Nijmegen en de Meedoenapplicatie voor de Sociale Dienst Oost Achterhoek via het platform uitgegeven.

In 2019 hebben we voor de gemeente Nijmegen de Meedoen-regeling via het platform uitgegeven. De Meedoen-regeling is een moderne, digitale Stadspas voor minima. Met de Meedoen-regeling geeft de gemeente Nijmegen inwoners met een laag inkomen maximaal € 150,- om een cursus of activiteit te doen. Bijvoorbeeld zwemmen, zangles, yoga, taalles of naar het theater. Vanaf januari 2020 geven we ook de Meedoenapplicatie voor de Sociale Dienst Oost Achterhoek (SDOA) uit. De SDOA voert de Kindregelingen uit voor de gemeenten Berkelland, Oost-Gelre en Winterswijk.  Kinderen tot 18 jaar kunnen een vergoeding krijgen voor bijvoorbeeld een schoolreisje, sportactiviteiten, bezoek aan het theater of muziekles. Maar het gaat ook om een tegemoetkoming voor schoolkosten, zwemles of een huiswerkcomputer. 

### Webshop links

**Gemeente Nijmegen**
- https://nijmegen.forus.io/

**Sociale Dienst Oost Achterhoek**
- https://berkelland.forus.io/
- https://oostgelre.forus.io/
- https://winterswijk.forus.io/

## Korte terugblik
Het is alweer een tijdje geleden dat Forus op bezoek is geweest bij Scauting. Het was erg gezellig en leuk, daarnaast hebben we natuurlijk ook voorbereidingen gedaan om aan de slag te kunnen. Bij deze bijeenkomst hebben we verteld over de opdrachten en hebben we de benodigde accounts aangemaakt. 

Tijdens de bijeenkomsten hebben jullie:

- Een demo van ons systeem gekregen.
- Aangegeven welke werkzaamheden jullie willen uitvoeren.
- Rocket.Chat accounts aangemaakt zodat we één centrale plek met elkaar hebben om te communiceren.
- GitHub accounts aangemaakt zodat we één centrale plek hebben om te werken.
- De eerste bijdrage aan ons systeem geleverd!

Ben je niet bij deze bijeenkomst geweest? Geen probleem, je kan op een later moment ook eenvoudig aanhaken!

## Leer het systeem kennen!
**Let op!** Voordat je begint met de werkzaamheden willen we je vragen om eerst kennis te maken met ons systeem om algemene informatie te hebben. [Leer het systeem kennen!](https://github.com/teamforus/scauting/blob/master/opdrachten/README.md)

**Meedoen? Klik hier!**

## Opdrachten
We hebben een aantal opdrachten opgesteld op het gebied van systeem testen, handleidingen schrijven en designs maken. Hieronder vind je meer informatie over de opdrachten.

### Testen
Forus het beheer, onderhoud en de doorontwikkeling van de applicatie. Huidige of nieuwe opdrachtgevers hebben verschillende wensen wat betreft de functionaliteiten die de applicatie biedt. Hierdoor hebben wij doorgaans te maken met doorontwikkeling van de applicatie. Een belangrijk onderdeel van de werkzaamheden bij Forus is het testen van alle functionaliteiten die gebouwd zijn. Het testen kan op verschillende niveau's.

- **[Klik hier om meer te lezen over de test opdrachten.](https://github.com/teamforus/scauting/tree/master/testen)**

### Handleidingen
Voor de verschillende gebruikers die werken met het systeem bieden we een helpcentrum. Hier kan men terecht voor uitleg en instructies. Om het helpcentrum compleet te maken moeten er veel handleidingen geschreven worden en daar kunnen wij jullie hulp goed bij gebruiken. 

- **[Klik hier om meer te lezen over de handleiding opdrachten.](https://github.com/teamforus/scauting/tree/master/handleiding)**

### Design
Het ontwikkelen van nieuwe functionaliteit begint met een ontwerp. Je werkt met het ontwerpprogramma Figma. We hebben een aantal opdrachten uitgewerkt waardoor je leert werken met het programma en zelf aan de slag gaat als ontwerper.

- **[Klik hier om meer te lezen over de design opdrachten.](https://github.com/teamforus/scauting/tree/master/design)**
</details>

### Alle opdrachten
- **[Klik hier om naar alle opdrachten te gaan](https://github.com/teamforus/scauting/issues)**


## Vragen?
Heb je vragen of kom je ergens niet uit? 

**[Rocket.Chat](https://chat.forus.io/home)**
Je kan altijd een bericht sturen: 
-  in het Scauting channel
- naar linda of gerben

**[GitHub](https://github.com/teamforus/scauting/issues)**
Of je vraag stellen in een issue op GitHub.
